<rss xmlns:content="http://purl.org/rss/1.0/modules/content/"
	xmlns:slash="http://purl.org/rss/1.0/modules/slash/" version="2.0">

		<item id="1">
			<title>
				Najmanje 12 mrtvih u napadu na šiitsku džamiju u Pakistanu
			</title>
			<izvor>FENA</izvor>
			<autor id="1" />
			<uvod>
				U bombaškom napadu na džamiju koju posjećuje šiitska muslimanska
				manjina poginulo je najmanje 12 i povrijeđeno nekoliko osoba u petak
				na jugu Pakistana, saopćile su lokalne vlasti.
			</uvod>
			<clanak>
				Eksplozija se dogodila u vrijeme tradicionalne molitve petkom u Shikarpuru,
				gradu udaljenom oko 500 kilometara sjeverno od Karačija, velike
				južne metropole i glavnog grada pokrajine Sind, prema ovim izvorima.
				"U ovom napadu je poginulo 12 i povrijeđeno više od 40 osoba", rekao
				je pokrajinski ministar zdravlja Jam Mehtab, u prvom bilansu, dok je
				zvaničnik lokalne bolnice Shikarpur spomenuo dvadesetak smrtnih
				slučajeva. Napad se dogodio upravo kad je premijer Nawaz Sharif bio
				u Karačiju da bi utvrdio stanje sigurnosne situacije u pokrajini
				Sind, gdje se nalazi grad Shikarpur. U toku posljednjih godina, u
				Pakistanu se povećao broj napada na pripadnike šiitske muslimanske
				manjine koji čine 20 posto stanovništva ove zemlje većinski sunitske
				od gotovo 200 miliona stanovnika. Početkom 2013. godine, u dva
				bombaška napada poginulo je gotovo 200 ljudi u Quetti (na
				jugozapadu), napadima s najvećim brojem mrtvih među ovom manjinom u
				historiji zemlje.
			</clanak>
			<category />
			<image>
				http://static.klix.ba/media/images/vijesti/t1_150130059.jpg
			</image>
			<link>
				http://www.klix.ba/vijesti/crna-hronika/najmanje-12-mrtvih-u-napadu-na-siitsku-dzamiju-u-pakistanu/150130059
			</link>
			<content:encoded>
<![CDATA[
FENA - U bombaškom napadu na džamiju koju posjećuje šiitska muslimanska manjina poginulo je najmanje 12 i povrijeđeno nekoliko osoba u petak na jugu Pakistana, saopćile su lokalne vlasti.
]]>
			</content:encoded>
			<pubDate>0</pubDate>
		</item>
		<item id="2">
			<title>
				Bećirović: BiH nije od Baščaršije do Ilidže, Sutorina je važna teritorija!
			</title>
			<izvor>Klix.ba</izvor>
			<autor id="1"/>
			<uvod>
				Poslanik u Predstavničkom domu (PD) Parlamentarne skupštine BiH Denis
				Bećirović danas je iznio nove informacije i ponovio stav o statusu
				Sutorine.
			</uvod>
			<clanak>
				Bećirović, kao predlagač Rezolucije o Sutorini, saopštio je kako među
				zastupnicima PD-a postoji želja za utvrđivanjem činjenica o statusu
				Sutorine, ali da u politici oduvijek postoje dvije struje – ona koja
				ide lakšim putem i ona časna, kako kaže, koja ide težim putem.
				Bećirović je naglasio da u Bosni i Hercegovini sada postoji povećana
				svijest o državi, a pozdravio je i veću aktivnost akademske
				zajednice koja podržava utvrđivanje činjenica o teritoriji u Boki
				Kotorskoj, a koja je, kako sam kaže, nepravedno i usmeno oduzeta
				Bosni i Hercegovini. Ipak, u ovom trenutku u samim državnim organima
				ne postoji konsenzus oko Sutorine. "Zadatak izabranih zvaničnika ove
				zemlje jeste da čuvamo interese BiH, a zato smo i položili zakletvu
				kako bi bili advokati države BiH. Mi ćemo se za državu i njene
				granice zalagati isključivo mirnim i demokratskim putem te pravnim
				sredstvima", rekao je Bećirović koji je dodao kako se nada da ova
				generacija političara neće biti zapamćena kao ona koja je potpisala
				otimanje važne teritorije Bosne i Hercegovine. Osvrnuo se Bećirović
				i na izjave u Crnoj Gori ocijenivši ih neargumentovanima,
				uključujući poziv na Zetsku banovinu i pravne akte koje je poništila
				FNR jugoslavija. [VSLIKA]1[/VSLIKA] "Mi poštujemo nezavisnost Crne
				Gore, ali i poštujemo princip da tuđe nećemo, a da svoje ne damo.
				Moramo biti dostojni svojih predaka koji su stoljećima gradili BiH.
				Moramo pokazati da nam je stalo do svakog petlja teritorije. Naš
				cilj je bio i ostao da gradimo dobrosusjedske odnose, ali ne na
				štetu BiH", rekao je Bećirović podsjetivši još jednom za historijske
				pravne argumente koji idu u korist Bosni i Hercegovini kao što su
				ustavi, zakoni i odredbe koji vide Sutorinu samo u sastavu BiH.
				"Moram reći da tekst Rezolucije govori o državi BiH i ovo je
				isključivo pitanje države. U ovom tekstu nema riječi o entitetima.
				Ako se Sutorina uspije vratiti u sastav BiH, to je isključiva
				nadležnost državnih organa", precizirao je Bećirović dodavši da
				država nikako ne može biti od "Baščaršije do Ilidže" nego je država
				na cijeloj državnoj teritoriji. Bećirović je podsjetio da u BiH
				postoji raspoloženje koje guši Inicijativu za povrat Sutorine, a
				potom je dodao kako skoro sve zemlje u okruženju imaju pogranične
				sporove. "Ako se Hrvatska koja ima preko hiljadu kilometara može
				boriti za nekoliko otočića, onda se i BiH može boriti za svoje
				more", zaključio je Bećirović koji je naglasio da je javna rasprava
				o Sutorini zakazana za 24. februar nakon čega će se Predstavnički
				dom napokon izjasniti o Rezoluciji. Podsjećamo, prijedlog ugovora o
				državnoj granici između Bosne i Hercegovine i Crne Gore utvrdilo je
				Vijeće ministara Bosne i Hercegovine početkom novembra 2014. godine,
				a prema njemu bi Sutorina trebala trajno ostati u sastavu Crne Gore.
				Ukoliko se Rezolucija u Parlamentu usvoji, odluka Vijeća ministara
				bit će poništena.
			</clanak>
			<category />
			<image>
				http://static.klix.ba/media/images/vijesti/t1_150130053.jpg
			</image>
			<link>
				http://www.klix.ba/vijesti/bih/becirovic-bih-nije-od-bascarsije-do-ilidze-sutorina-je-vazna-teritorija/150130053
			</link>
			<content:encoded>
<![CDATA[
Klix.ba - Poslanik u Predstavničkom domu (PD) Parlamentarne skupštine BiH Denis Bećirović danas je iznio nove informacije i ponovio stav o statusu Sutorine.
]]>
			</content:encoded>
			<pubDate>1</pubDate>
		</item>
		<item id="3">
			<title>
				Teslić: Zapaljen Audi, materijalna šteta oko 25.000 KM
			</title>
			<izvor>SRNA</izvor>
			<autor id="2"/>
			<uvod>
				Nepoznate osobe zapalile su automobil Audi A6 parkiran u dvorištu kuće koju
				koristi lice čiji su inicijali V.Đ. iz Teslića, a vozilo je u požaru
				potpuno izgorjelo.
			</uvod>
			<clanak>
				Prema izjavi V.Đ, pričinjena materijalna šteta iznosi oko 25.000 KM,
				saopšteno je iz Centra javne bezbjednosti Doboj. Policijskoj stanici
				Teslić juče oko 4.00 sati prijavljeno je da su nepoznata lica
				zapalila Audi A6 koji je koristio V.Đ. Uviđajem, koji su izvršili
				pripadnici Policijske stanice Teslić, zajedno sa inspektorima za
				protivpožarnu zaštitu, utvrđeno je da se žarište požara nalazilo na
				prvom i zadnjem pneumatiku sa lijeve strane vozila, te da se plamen
				proširio i zahvatio vozilo koje je u potpunosti izgorjelo. U toku je
				rad na rasvjetljavanju krivičnog djela oštećenje tuđe stvari.
			</clanak>
			<category />
			<image>
				http://static.klix.ba/media/images/vijesti/t1_150130056.jpg
			</image>
			<link>
				http://www.klix.ba/vijesti/crna-hronika/teslic-zapaljen-audi-materijalna-steta-oko-25-000-km/150130056
			</link>
			<content:encoded>
<![CDATA[
SRNA - Nepoznate osobe zapalile su automobil Audi A6 parkiran u dvorištu kuće koju koristi lice čiji su inicijali V.Đ. iz Teslića, a vozilo je u požaru potpuno izgorjelo.
]]>
			</content:encoded>
			<pubDate>2</pubDate>
		</item>
		<item id="4">
			<title>
				Dom naroda FBiH usvojio privremeno finansiranje: Izbor predsjednika
				FBiH sljedeće sedmice
			</title>
			<izvor>Anadolija</izvor>
			<autor id="2"/>
			<uvod>
				Izbor predsjednika i dva potpredsjednika Federacije BiH odgođen je za
				sljedeći nastavak konstituirajuće sjednice Doma naroda Parlamenta
				Federacije Bosne i Hercegovine, koji će biti održan najvjerovatnije
				sljedeće sedmice.
			</uvod>
			<clanak>
				Prijedlog odluke o privremenom finansiranju FBiH za prva tri mjeseca ove
				godine usvojen je sa 39 glasova za, jednim protiv i četiri
				suzdržana. Današnje usvajanje odluke bilo je neophodno kako ne bi
				došlo do zastoja u finansijskim tokovima u Federaciji pošto
				entitetski budžet za 2015. godinu nije donesen na vrijeme, odnosno
				do posljednjeg dana 2014. “Kao i Zakon o proračunima i ova odluka je
				izbalansirana, uravnotežena tako da su planirani prihodi i gubici
				jednaki rashodima i izdacima”, kazao je Ante Krajina, federalni
				ministar finansija. Pojasnio je da usvajanjem odluke o privremenom
				finansiranju se omogućuje "nastavak života, onog kojeg smo imali u
				prošloj godini, ali u onim gabaritima kao što je ostvareno u prvom
				kvartalu prošle godine". "To je privremeno finansiranje koje će se
				utopiti u proračun za 2015. godinu s tim da privremeno finansiranje
				kaže da nema novih proračunskih korisnika, nema novog upošljavanja
				ni novih programa", kazao je Krajina. Nastavak sjednice, kako je
				kazala predsjedavajuća Doma naroda Parlamenta Federacije BiH Lidija
				Bradara, će biti kada se steknu uslovi za izbor predsjednika i
				potpredsjednika Federacije što bi se moglo dogoditi sljedeće
				sedmice.
			</clanak>
			<category />
			<image>
				http://static.klix.ba/media/images/vijesti/t1_150130055.jpg
			</image>
			<link>
				http://www.klix.ba/vijesti/bih/dom-naroda-fbih-usvojio-privremeno-finansiranje-izbor-predsjednika-fbih-sljedece-sedmice/150130055
			</link>
			<content:encoded>
<![CDATA[
Anadolija - Izbor predsjednika i dva potpredsjednika Federacije BiH odgođen je za sljedeći nastavak konstituirajuće sjednice Doma naroda Parlamenta Federacije Bosne i Hercegovine, koji će biti održan najvjerovatnije sljedeće sedmice.
]]>
			</content:encoded>
			<pubDate>3</pubDate>
		</item>
		<item id="5">
			<title>
				Sivro: Radnici JU Djeca Sarajeva mogu mirno spavati, nema otpuštanja
			</title>
			<izvor>Klix.ba</izvor>
			<autor id="3"/>
			<uvod>
				Radnici Javne ustanove Djeca Sarajeva već danima su zabrinuti zbog
				informacija da bi moglo doći do otpuštanja radnika ove ustanove,
				smanjenja plaća i ukidanja ugovora na neodređeno vrijeme. Međutim,
				predsjednik Samostalnog sindikata osnovnog obrazovanja i odgoja FBiH
				Saudin Sivro kazao je za Klix.ba da nema razloga za brigu.
			</uvod>
			<clanak>
				"Ti ljudi su dobili ono za šta su se borili, a to je prelazak na trezor
				i povećanje plaće koja je sada izjednačena s onom koju imaju
				učitelji i nastavnici u osnovnim školama. Topli obrok je smanjen,
				ali je plata povećana u dva navrata od 10 do 35 posto. Uspjeli smo i
				zaposliti tri-četiri radnika, koja su dovedena zbog manjka osoblja u
				periodima bolovanja. Informacija o tome da će biti smanjenje plaća
				ili otpuštanja nije tačna", rekao je Sivro. No, do promjena ugovora
				koji će se ubuduće potpisivati ipak bi moglo doći. Riječ o
				Prijedlogu izmjena Zakona o radu FBiH, tvrdi Sivro kojim se
				predviđaju brojne promjene koje ne bi išle u korist radnika. "Ove
				izmjene žele političari, vlast i međunarodni faktori u BiH. Oni žele
				da degradiraju radnička prava. Naš sindikat djeluje na način da
				njeguje socijalističke, a ne kapitalističke manire. Ne želimo da se
				ljudi ostavljaju bez posla, toplih obroka i regresa, a da nam ne
				daju plate po evropskom standardu. Dakle ovo nije problem JU Djeca
				Sarajeva, već svih radnika FBiH, ali i RS, jer sam čuo da se i tamo
				predlažu ovakve izmjene", rekao je Sivro. Poručio je radnicima ove
				ustanove da mogu mirno spavati uz ovaj sindikat jer će se uvijek
				boriti za prava svojih radnika.
			</clanak>
			<category />
			<image>
				http://static.klix.ba/media/images/vijesti/t1_150130021.jpg
			</image>
			<link>
				http://www.klix.ba/vijesti/bih/sivro-radnici-ju-djeca-sarajeva-mogu-mirno-spavati-nema-otpustanja/150130021
			</link>
			<content:encoded>
<![CDATA[
Klix.ba - Radnici Javne ustanove Djeca Sarajeva već danima su zabrinuti zbog informacija da bi moglo doći do otpuštanja radnika ove ustanove, smanjenja plaća i ukidanja ugovora na neodređeno vrijeme. Međutim, predsjednik Samostalnog sindikata osnovnog obrazovanja i odgoja FBiH Saudin Sivro kazao je za Klix.ba da nema razloga za brigu.
]]>
			</content:encoded>
			<pubDate>0</pubDate>
		</item>
		<item id="6">
			<title>
				Građani Sarajeva od danas mogu prijaviti korupciju putem online aplikacije
			</title>
			<izvor>FENA</izvor>
			<autor id="3" />
			<uvod>
				Prezentacija online aplikacije pomoću koje građani Sarajeva od danas mogu na
				jednostavan način prijaviti djela korupcije upriličena je u
				Sarajevu.
			</uvod>
			<clanak>
				Ministar unutrašnjih poslova Kantona Sarajevo Nermin Pećanac kazao je da
				svaki građanin koji prijavi koruptivno djelo putem aplikacije koja
				se nalazi na web stranici Ministarstva, moći će da prati slučaj kroz
				faze. Predstavnik Centra za sigurnosne studije Denis Hadžović
				objasnio je na koji način građani mogu prijaviti djelo korupcije te
				istakao da se to radi u nekoliko faza. Naglasio je da je prva faza
				registracija korisnika na aplikaciju, zatim prijava djela korupcije
				koja se sastoji iz odgovaranja na deset pitanja te dodavanja priloga
				kao što su fotografije, tonski zapisi i videa. Dodao je da se nakon
				toga slučaj dodjeljuje policajcu te postaje predmet istrage. Također
				je zaključio da svaka osoba koja se odluči na ovakav vid prijave
				korupcije mora znati da je lažno prijavljivanje djela strogo
				kažnjivo.
			</clanak>
			<category />
			<image>
				http://static.klix.ba/media/images/vijesti/t1_150130052.jpg
			</image>
			<link>
				http://www.klix.ba/vijesti/bih/gradjani-sarajeva-od-danas-mogu-prijaviti-korupciju-putem-online-aplikacije/150130052
			</link>
			<content:encoded>
<![CDATA[
FENA - Prezentacija online aplikacije pomoću koje građani Sarajeva od danas mogu na jednostavan način prijaviti djela korupcije upriličena je u Sarajevu.
]]>
			</content:encoded>
			<pubDate>1</pubDate>
		</item>
		<item id="7">
			<title>Tino Sven Sušić na korak do prelaska u Inter</title>
			<izvor>FENA</izvor>
			<autor id="1"/>
			<uvod>
				Prelazak Tina Svena Sušića u Inter je dogovoren, sudeći po izjavama
				sportskog direktora splitskog Hajduka.
			</uvod>
			<clanak>
				Vezni igrač bh. reprezentacije u proteklom periodu često je spominjan u
				kontekstu prelaska u talijanski klub, a on sam nije krio želju da
				zaigra na San Siru. Njegov sadašnji klub je, čini se, prihvatio
				poraz, a sportski direktor Hajduka je priznao da je blizu
				potpisivanje ugovora, prenosi Football Italia. "Transfer je
				dogovoren", rekao je Goran Vučević za Sportske novosti. "Mancini je
				lično tražio Tina u Interu. Očito je da će svaki novi igrač koji
				dolazi u Inter zatvoriti vrata za Sušića, ali ne mislim da će biti
				nekih problema, sada je sve do Intera. Cijena? Nije bilo zvanične
				ponude, tako da ne mogu ništa reći zasigurno, ali moglo bi biti
				800.000 eura za posudbu, a potom 4,2 miliona eura za stalni ugovor.
				No, to su samo spekulacije", kazao je sportski direktor Hajduka.
			</clanak>
			<category />
			<image>
				http://static.klix.ba/media/images/vijesti/t1_150130051.jpg
			</image>
			<link>
				http://www.klix.ba/sport/nogomet/tino-sven-susic-na-korak-do-prelaska-u-inter/150130051
			</link>
			<content:encoded>
<![CDATA[
FENA - Prelazak Tina Svena Sušića u Inter je dogovoren, sudeći po izjavama sportskog direktora splitskog Hajduka.
]]>
			</content:encoded>
			<pubDate>2</pubDate>
		</item>
		<item id="8">
			<title>
				Bukvić u Maleziji najavio 6. Sarajevo Business Forum
			</title>
			<izvor>Klix.ba</izvor>
			<autor id="1"/>
			<uvod>
				Direktor BBI banke Amer Bukvić najavio je jučer u Kuala Lumpuru održavanje
				6. Sarajevo Business Foruma (SBF) za 13. i 14. maja ove godine i
				pozvao vodeće ljude ove države, kao i investitore da posjete BiH i
				učestvuju u radu ovogodišnjeg SBF-a. Tom prilikom susreo se i sa Tun
				Mohamadom Mahathirom, četvrtim premijerom Malezije, gdje je
				razgovarano o načinima povećanja investicija u BiH, saopšteno je iz
				BBI Banke.
			</uvod>
			<clanak>
				Pozivnice za dolazak na SBF Bukvić je lično uručio sultanu i premijeru
				malezijske pokrajne Perak Nazrin Muizzuddin Shah ibni Almarhum
				Sultan i Dato' Seri Dr Zambry Abdul Kadiru s kojima je održao
				odvojene sastanke. Poziv za dolazak na SBF upućena je i aktuelnom
				premijeru Malezije Dato' Sri Haji Mohammad Najib bin Tun Haji Abdul
				Razaku. Najava sarajevskog biznis foruma održana je tokom
				konferencije "Politički i ekonomski trendovi u Jugoistočnoj Evropi“
				u Kuala Lumpuru na kojoj je Bukvić bio jedan od ključnih govornika.
				Učestvujući u prvom panelu konferencije direktor BBI banke je
				predstavio ekonomske i prirodne potencijale regiona kao i mogućnosti
				investiranja. "Bukvićevo izlaganje izazvalo je veliku pažnju kako
				privrednika tako i novinara koji su pratili ovaj događaj i prenijeli
				vijesti o potencijalima ovog dijela svijeta u tamošnjim vodećim
				medijima. Uslijedila su brojna gostovanja u programima televizijskih
				kuća, između ostalog i nacionalne televizije Malezije, a najava
				održavanja SBF objavljena je i na naslovnim stranama print medija.
				Veliki odjek u medijima imala je informacija da od kraja prošle
				godine u Kuala Lumpuru djeluje 'Poslovno vijeće Malezija - Bosna i
				Hercegovina', čiji je bh. predsjednik Bukvić. Incijativu za
				osnivanje Poslovnog vijeća između dvije zemlje pokrenuli su
				predstavnici privatnog sektora Malezije i privatnog sektora BiH i
				predstavlja direktni link za poslovne ljude iz dvije prijateljske
				zemlje", navodi se u saopštenju.
			</clanak>
			<category />
			<image>
				http://static.klix.ba/media/images/vijesti/t1_150130049.jpg
			</image>
			<link>
				http://www.klix.ba/biznis/bukvic-u-maleziji-najavio-6-sarajevo-business-forum/150130049
			</link>
			<content:encoded>
<![CDATA[
Klix.ba - Direktor BBI banke Amer Bukvić najavio je jučer u Kuala Lumpuru održavanje 6. Sarajevo Business Foruma (SBF) za 13. i 14. maja ove godine i pozvao vodeće ljude ove države, kao i investitore da posjete BiH i učestvuju u radu ovogodišnjeg SBF-a. Tom prilikom susreo se i sa Tun Mohamadom Mahathirom, četvrtim premijerom Malezije, gdje je razgovarano o načinima povećanja investicija u BiH, saopšteno je iz BBI Banke.
]]>
			</content:encoded>
			<pubDate>3</pubDate>
		</item>
		<item id="9">
			<title>U toku evakuacija bolesne žene sa Bjelašnice</title>
			<izvor>Klix.ba</izvor>
			<autor id="2"/>
			<uvod>
				Pripadnici Federalne uprave civilne zaštite, zajedno sa pripadnicima FUP-a, te
				članovima Gorske službe spašavanja pokušavaju evakuirati teško
				bolesnu staricu sa Bjelašnice, tačnije iz sela Čuhovići.
			</uvod>
			<clanak>
				Naime, starica od 80 godina u ovom selu je doživjela moždani udar, te joj
				je hitno potrebna medicinska pomoć. Kako nam je kazao Fahrudin
				Solak, direktor Federalne uprave civilne zaštite, svi su na putu do
				ovog sela koje pripada Općini Konjic, a nalazi se na udaljenosti od
				30 kilometara od ovoga grada. "Put do ovog sela je veoma loš, da ne
				kažem nemoguć. Pri tome veoma su loši i vremenski uvjeti jer pada
				jaka kiša. Nećemo moći doći do tamo cestom, pa ćemo morati koristiti
				neke alternativne metode", kazao nam je Solak. Podsjećamo, u ovom
				selu je početkom ovoga mjeseca pozlilo R.T. koja je također
				doživjela moždani udar. Ona je spašena zahvaljujući intervenciji i
				helikopteru Oružanih snaga BiH.
			</clanak>
			<category />
			<image>
				http://static.klix.ba/media/images/vijesti/t1_150130048.jpg
			</image>
			<link>
				http://www.klix.ba/vijesti/bih/u-toku-evakuacija-bolesne-zene-sa-bjelasnice/150130048
			</link>
			<content:encoded>
<![CDATA[
Klix.ba - Pripadnici Federalne uprave civilne zaštite, zajedno sa pripadnicima FUP-a, te članovima Gorske službe spašavanja pokušavaju evakuirati teško bolesnu staricu sa Bjelašnice, tačnije iz sela Čuhovići.
]]>
			</content:encoded>
			<pubDate>0</pubDate>
		</item>
		<item id="10">
			<title>NBA: Durant i Harden predvode zamjene na All-Staru</title>
			<izvor>FENA</izvor>
			<autor id="2"/>
			<uvod>
				Košarkaš Oklahoma Cityja Kevin Durant, prošlosezonski MVP igrač NBA lige, i
				igrač Houstona James Harden, jedan od kandidata za tu nagradu u ovoj
				sezoni, predvode preostale igrače imenovane u ekipama Zapada i
				Istoka za All-Star utakmicu.
			</uvod>
			<clanak>
				Trener košarkaša Golden Statea Steve Kerr, čija je ekipa vodeća u NBA
				ligi, bit će na sto muka vodeći ekipu Zapada na All-Star utakmici u
				New Yorku, 15. februara u Madison Square Gardenu. Malo olakšanje za
				Kerra je povreda ramena koja je Kobeja Bryanta izbacila iz ekipe pa
				će ga zamijeniti igrač kojeg odredi NBA povjerenik Adam Silver. Kao
				glavnog favorita mnogi vide Damiana Lillarda, najboljeg igrača
				Portlanda, kojeg treneri nisu izabrali među zamjenske igrače. Steve
				Kerr će odlučiti ko će umjesto Bryanta započeti utakmicu, uz
				Stephena Curryja, Blakea Griffina, Anthonyja Davisa i Marca Gasola.
				Jedan od glavnih kandidata je prvi igrač Houstona James Harden, a
				Kerr na klupi još ima dinamični dvojac Oklahome Kevina Duranta i
				Russella Westbrooka, Klaya Thompsona iz svog Golden Statea, Chrisa
				Paula (LA Clippers), LaMarcusa Aldrigea (Portland) i Tima Duncana
				(San Antonio). S druge strane će trener Atlante Mike Budenholzer,
				osim startne petorke u koju su navijači izabrali Johna Walla
				(Washington), LeBrona Jamesa (Cleveland), Kylea Lowryja (Toronto),
				Carmela Anthonyja (New York) i Paua Gasola (Chicago), na
				raspolaganju imati dvojac Miamija Dwyane Wade i Chrisa Bosha,
				Kyrieja Irvinga iz Clevelanda, Jimmyja Butlera iz Chicaga, te
				trojicu košarkaša koje je doveo do najboljeg učinka na Istoku, Jeffa
				Teaguea, Paula Millsapa i Ala Horforda. Igrače izvan početne petorke
				birali su treneri svih klubova u konferenciji, ali nisu mogli
				glasati za igrače iz ekipe koju vode.
			</clanak>
			<category />
			<image>
				http://static.klix.ba/media/images/vijesti/t1_150130045.jpg
			</image>
			<link>
				http://www.klix.ba/sport/kosarka/nba-durant-i-harden-predvode-zamjene-na-all-staru/150130045
			</link>
			<content:encoded>
<![CDATA[
FENA - Košarkaš Oklahoma Cityja Kevin Durant, prošlosezonski MVP igrač NBA lige, i igrač Houstona James Harden, jedan od kandidata za tu nagradu u ovoj sezoni, predvode preostale igrače imenovane u ekipama Zapada i Istoka za All-Star utakmicu.
]]>
			</content:encoded>
			<pubDate>1</pubDate>
		</item>
		<item id="11">
			<title>Hrvatska: Za sedam dana nestalo sedam osoba</title>
			<izvor>SRNA</izvor>
			<autor id="3"/>
			<uvod>
				U Hrvatskoj je u proteklih sedam dana nestalo sedam osoba, od kojih
				je jedno maloljetno, navela je hrvatska Nacionalna evidencija
				nestalih osoba.
			</uvod>
			<clanak>
				Šesnaestogodišnja Ivona Maljak nestala je 26. januara u Zagrebu, gdje je dva dana
				ranije nestao i osamnaestogodišnji Tomislav Kurečić. U Zagrebu je
				juče nestala Lorena Knezić, a 24. januara u Osijeku Ira Nuber, dok
				je Dragana Slanček nestala 27. januara u Bedekovčini. Sve tri imaju
				po 18 godina. Devetnaestogodišnji Nikola Cojkić nestao je 24.
				januara u Zagrebu, a u ovom gradu dan ranije nestao je 30-godišnji
				Kristijan Pintač.
			</clanak>
			<category />
			<image>
				http://static.klix.ba/media/images/vijesti/t1_150130046.jpg
			</image>
			<link>
				http://www.klix.ba/vijesti/regija/hrvatska-za-sedam-dana-nestalo-sedam-osoba/150130046
			</link>
			<content:encoded>
<![CDATA[
SRNA - U Hrvatskoj je u proteklih sedam dana nestalo sedam osoba, od kojih je jedno maloljetno, navela je hrvatska Nacionalna evidencija nestalih osoba.
]]>
			</content:encoded>
			<pubDate>2</pubDate>
		</item>
		<item id="12">
			<title>
				Čović: Predložit ću da cijelo Predsjedništvo BiH prisustvuje inauguraciji
				Grabar-Kitarović
			</title>
			<izvor>FENA</izvor>
			<autor id="3"/>
			<uvod>
				Predsjedništvo Bosne i Hercegovine dobilo je poziv za inauguraciju nove
				predsjednice Republike Hrvatske, Kolinde Grabar-Kitarović, potvrdio
				je Feni hrvatski član državnog predsjedništva Dragan Čović.
			</uvod>
			<clanak>
				Po njegovim riječima, Predsjedništvo tek treba donijeti odluku hoće li
				sva trojica članova nazočiti ovoj svečanosti koja će biti održana
				15.februara u Zagrebu. "Prema jednom prethodnom preliminarnom
				dogovoru planirano je da idemo sva trojica, ali kako nije bio poznat
				termin tog, kao i nekih drugih događaja, zaključili smo da ćemo
				naknadno dogovoriti hoćemo li ići u kompletnom sastavu. Ja sigurno
				idem, a moj će prijedlog biti da idemo sva trojica i da na jedan
				svečan način kao predsjednici susjedne i prijateljske zemlje
				prisustvujemo tom događaju", kazao je Čović. Govoreći o mogućnosti
				da jedan od prvih vanjskopolitičkih susreta novoizabrane hrvatske
				predsjednice bude upravo sa članovima Predsjedništva BiH Čović kaže
				kako su njegovi dosadašnji razgovori s Grabar-Kitarović išli u tom
				pravcu. "Ona je od 19. februara formalno u ulozi predsjednice i
				vidjet ćemo njen plan i dinamiku, ali čini mi se da će BiH biti
				prioritet u toj vanjskopolitičkoj komunikaciji. Meni je logično da
				jedan od prvih susreta novoizabrane predsjednice izvan Hrvatske bude
				upravo s Predsjedništvom BiH", izjavio je za Fenu član
				Predsjedništva BiH Dragan Čović. Inauguracija Kolinde
				Grabar-Kitarović koja će na čelu Hrvatske zamijeniti Ivu Josipovića
				bit će održana u nedjelju, 15. februara na Markovu trgu u Zagrebu.
				Nova hrvatska predsjednica prisegnut će pred predsjednicom Ustavnog
				suda RH Jasnom Omejec, a na svečanosti za koju pripreme uveliko
				traju očekuje se nazočnost većeg broja državnika iz Evrope i
				svijeta.
			</clanak>
			<category />
			<image>
				http://static.klix.ba/media/images/vijesti/t1_150130039.jpg
			</image>
			<link>
				http://www.klix.ba/vijesti/bih/covic-predlozit-cu-da-cijelo-predsjednistvo-bih-prisustvuje-inauguraciji-grabar-kitarovic/150130039
			</link>
			<content:encoded>
<![CDATA[
FENA - Predsjedništvo Bosne i Hercegovine dobilo je poziv za inauguraciju nove predsjednice Republike Hrvatske, Kolinde Grabar-Kitarović, potvrdio je Feni hrvatski član državnog predsjedništva Dragan Čović.
]]>
			</content:encoded>
			<pubDate>3</pubDate>
		</item>
		<item id="13">
			<title>Mancini ne isključuje mogućnost povratka u City</title>
			<izvor>Klix.ba</izvor>
			<autor id="1"/>
			<uvod>
				Bivši menadžer Manchester Cityja, a sada prvi čovjek milanskog Intera,
				Roberto Mancini, nije isključio opciju povratka u engleski klub
				nekada u budućnosti.
			</uvod>
			<clanak>
				U izjavi za Sky Sports on je rekao kako bi mu bilo zadovoljstvo da
				dobije priliku da se vrati engleskom fudbalu. Dodao je da je uživa u
				životu u Italiji, ali da je i dalje veoma ponosan na postignuto sa
				Cityjem, odnosno titulu prvaka Premier lige i FA Cup. "Oni sada
				igraju sa istim timom, njihovi važni igrači ostali su isti, a u
				posljednje vrijeme kupili su tri, četiri ili pet fudbalera i
				zasigurno napredovali. Mislim da je Pellegrini dobar menadžer, ali
				svake godine se može bolje", poručio je Mancini. "Nisam vjerovao da
				bih se mogao vratiti u Inter. Volio bih se vratiti u Englesku jer
				tamo igraju fantastičan fudbal. Možda to nekada u budućnosti bude
				moguće", izjavio je Italijan. City u subotu navečer igra protiv
				Chelseaja, a Mancini vjeruje da je njegov nekadašnji tim favorit za
				pobjedu i osvajanje prvog mjesta na tabeli. "Moje mišljenje je da je
				Manchester City najbolji tim u Premier ligi, ali i Chelsea je jak
				jer imaju veoma dobre igrače", dodao je. "Mourinho je dobar menadžer
				koji im je donio pobjednički mentalitet. Mislim da će ovo biti važna
				utakmica. Ako City pobijedi, prvenstvo će zaista biti otvoreno. Ako
				izgubi, bit će teško".
			</clanak>
			<category />
			<image>
				http://static.klix.ba/media/images/vijesti/t1_150130042.jpg
			</image>
			<link>
				http://www.klix.ba/sport/nogomet/mancini-ne-iskljucuje-mogucnost-povratka-u-city/150130042
			</link>
			<content:encoded>
<![CDATA[
Klix.ba - Bivši menadžer Manchester Cityja, a sada prvi čovjek milanskog Intera, Roberto Mancini, nije isključio opciju povratka u engleski klub nekada u budućnosti.
]]>
			</content:encoded>
			<pubDate>0</pubDate>
		</item>
		<item id="14">
			<title>Još jedna nesreća u Sarajevu, nema povrijeđenih</title>
			<izvor>Klix.ba</izvor>
			<autor id="1"/>
			<uvod>
				U Alipašinoj ulici u Sarajevu jutros se dogodila još jedna saobraćjna
				nesreća. Kako saznajemo, u udesu su učestvovali automobili Golf V te
				Mercedes.
			</uvod>
			<clanak>
				[VSLIKA]1[/VSLIKA] Kako nam je rečeno u Operativnom centru MUP-a Kantona Sarajevo, za
				sada nema informacija o povrijeđenim osobama. [VSLIKA]2[/VSLIKA] No,
				na automobilima je nastala materijalna šteta. Pripadnici MUP-a
				Kantona Sarajevo trenutno su na mjestu događaja, gdje vrše uviđaj.
				[VSLIKA]3[/VSLIKA] Inače, u Sarajevu su se do ovog momenta
				evidentirane tri saobraćajne nesreće. U dva slučaja je zabilježena
				samo materijalna šteta na vozilima, dok je u sudaru koji se dogodio
				na području Rakovice povrijeđen vozač BMW-a.
			</clanak>
			<category />
			<image>
				http://static.klix.ba/media/images/vijesti/t1_150130036.jpg
			</image>
			<link>
				http://www.klix.ba/vijesti/crna-hronika/jos-jedna-nesreca-u-sarajevu-nema-povrijedjenih/150130036
			</link>
			<content:encoded>
<![CDATA[
Klix.ba - U Alipašinoj ulici u Sarajevu jutros se dogodila još jedna saobraćjna nesreća. Kako saznajemo, u udesu su učestvovali automobili Golf V te Mercedes.
]]>
			</content:encoded>
			<pubDate>1</pubDate>
		</item>
		<item id="15">
			<title>
				Ubijao i mučio za vrijeme aparthejda: Oslobođen zločinac Eugene de Kock
			</title>
			<izvor>Klix.ba</izvor>
			<autor id="2"/>
			<uvod>
				Komandant i osuđeni zločinac Eugene de Kock izašao je iz zatvora nakon što mu
				je odobreno puštanje uz pojedine garancije.
			</uvod>
			<clanak>
				De Kock je osuđen zbog svoje uloge u ubijanju i mučenju aktivista za
				ljudska prava koji su se borili protiv aparthejda u Južnoj Africi.
				De Kock je svoj zločinački poduhvat obavljao kao komandant za
				vrijeme '80-ih i '90-ih godina prošlog vijeka. On je 1996. godine
				osuđen na dvije doživotne kazne i dodatnih 212 godina u zatvoru zbog
				zločina koje je počinio, uključujući šest ubistava, kidnapovanje i
				mučenje. Ministar pravde Južne Afrike Michael Masutha objasnio je
				oslobađanje De Kocka, čiji je nadimak bio Vrhovno zlo, kao dio
				procesa pomirenja i reizgradnje nacije.
			</clanak>
			<category />
			<image>
				http://static.klix.ba/media/images/vijesti/t1_150130041.jpg
			</image>
			<link>
				http://www.klix.ba/vijesti/svijet/ubijao-i-mucio-za-vrijeme-aparthejda-oslobodjen-zlocinac-eugene-de-kock/150130041
			</link>
			<content:encoded>
<![CDATA[
Klix.ba - Komandant i osuđeni zločinac Eugene de Kock izašao je iz zatvora nakon što mu je odobreno puštanje uz pojedine garancije.
]]>
			</content:encoded>
			<pubDate>2</pubDate>
		</item>
		<item id="16">
			<title>BH-Gas: Svi bi mogli ostati bez plina</title>
			<izvor>Klix.ba</izvor>
			<autor id="2"/>
			<uvod>
				Dugovanja Kantonalnog preduzeća Sarajevogas prema BH-Gasu i dalje se
				povećavaju. S druge strane, BH-Gas ne može plaćati svom dobavljaču
				gasa Gazpromu i zbog toga nastaje rizik da svi ostanu bez plina,
				saopšteno je iz BH-Gasa.
			</uvod>
			<clanak>
				"S obzirom da BH-Gas, kao društveno-odgovorna kompanija, ne želi zbog
				neplaćanja obustaviti isporuku gasa svom najvećem potrošaču
				Sarajevogasu, u dogovoru sa Sarajevogasom isporuka ovom preduzeću
				reducirana je za 30 posto", navodi se u saopštenju. Za sada
				Sarajevogas reducira svog potrošača Toplane-Sarajevo, koje su
				djelomično prešle na alternativna goriva. "Međutim, Vlada Kantona
				Sarajevo dala je saglasnost i obezbjedila sredstva kojim će Toplane
				nastaviti s kupovinom alternativnih goriva. To nanosi štetu BH-Gasu,
				te i njihovom direktnom snabdjevaču Sarajevogasu, jer dugovanja
				ostaju, a novac se usmjerava za tečna goriva koja dodatno zagađuju
				zrak u Sarajevu", dodaje se u saopštenju. Ističu da Sarajevogas i
				Toplane-Sarajevo imaju preko 95 posto naplatu od svojih potrošača.
				"Pitamo se zašto Vlada Kantona Sarajevo dodatno kupuje alternativna
				goriva, a izbjegava platiti za potrošeni gas, kojeg je BH-Gas uredno
				i u dovoljnim količinama isporučio Sarajevogasu. Ovim neodgovornim
				odlukama Vlade Kantona Sarajevo BH-Gas se nalazi u još nepovoljnijoj
				poziciji, koje ovu kompaniju prisiljavaju da pokrene dodatne
				zakonske mjere", navodi se u saopštenju.
			</clanak>
			<category />
			<image>
				http://static.klix.ba/media/images/vijesti/t1_150130040.jpg
			</image>
			<link>
				http://www.klix.ba/vijesti/bih/bh-gas-svi-bi-mogli-ostati-bez-plina/150130040
			</link>
			<content:encoded>
<![CDATA[
Klix.ba - Dugovanja Kantonalnog preduzeća Sarajevogas prema BH-Gasu i dalje se povećavaju. S druge strane, BH-Gas ne može plaćati svom dobavljaču gasa Gazpromu i zbog toga nastaje rizik da svi ostanu bez plina, saopšteno je iz BH-Gasa.
]]>
			</content:encoded>
			<pubDate>3</pubDate>
		</item>
		<item id="17">
			<title>Bagdad: U bombaškim napadima ubijeno 12 civila</title>
			<izvor>FENA</izvor>
			<autor id="3"/>
			<uvod>
				Najmanje 12 civila ubijeno je u petak ujutru kada su dvije bombe
				eksplodirale u centru Bagdada, saopćili su sigurnosni izvori.
			</uvod>
			<clanak>
				Nakon prve eksplozije u kvartu Bab al-Sharqi uslijedio je napad
				autobombom, saopćili su izvori. Još najmanje 30 ljudi ranjeno je u
				napadu, prenosi Reuters. U tom kvartu nalazi se velika pijaca, preko
				puta Zelene zone u kojoj se nalazi većina vladinih zgrada i stranih
				ambasada. Bombaški napadi su česti u Bagdadu, gdje sunitski
				pobunjenici iz Islamske države, koja kontrolira velike površine
				teritorije na sjeveru i zapadu Iraka, redovno napadaju šiitske
				kvartove autobombama. Najmanje 21 osoba je ubijena u četvrtak u
				bombaškim napadima na raznim lokacijama i u pucnjavama u predgrađima
				Bagdada.
			</clanak>
			<category />
			<image>
				http://static.klix.ba/media/images/vijesti/t1_150130038.jpg
			</image>
			<link>
				http://www.klix.ba/vijesti/svijet/bagdad-u-bombaskim-napadima-ubijeno-12-civila/150130038
			</link>
			<content:encoded>
<![CDATA[
FENA - Najmanje 12 civila ubijeno je u petak ujutru kada su dvije bombe eksplodirale u centru Bagdada, saopćili su sigurnosni izvori.
]]>
			</content:encoded>
			<pubDate>0</pubDate>
		</item>
		<item id="18">
			<title>
				Nakon ranjavanja Đanina Dedajića: Dino Klačar predat Tužilaštvu KS
			</title>
			<izvor>Klix.ba</izvor>
			<autor id="3"/>
			<uvod>
				Dino Klačar, osumnjičeni da je počinio krivično djelo izazivanja opće
				opasnosti i nanošenje lakše tjelesne povrede Đaninu Dedajiću, predat
				je danas u nadležnost Kantonalnog tužilaštva u Sarajevu.
			</uvod>
			<clanak>
				Podsjećamo, do pucnjave u kojoj je ranjen Dedajić je došlo u srijedu u 18:30
				sati, a svemu je prethodilo narušavanje javnog reda i mira u
				tučnjavi više osoba. U jednom trenutku začuli su se i pucnji, a tom
				prilikom je ranjen Dedajić i to u desnu nogu. Iako su u policiji
				kazali kako je Dedajić zadobio ubodne rane nožem, u sarajevskoj
				bolnici su mu konstatovane drugačije povrede. Naime, Dedajić je
				odmah nakon pucnjave prebačen na KUM Kliničkog centra u Sarajevu
				gdje mu je konstatovana ustrelna rana desne natkoljenice te je
				upućen je na Kliniku za ortopediju i traumatologiju. U obavljenom
				intervjuu sa policijom on je izjavio da je fizički napadnut i
				povrijeđen od strane Klačara, K.M. i još jedne nepoznate osobe.
				Inače, Dedajić je u rubrike crne hronike dospio nedavno, a pošto je
				uhapšen zajedno sa Mirzadom Brkićem, sinom Hanke Paldum. Tada su kod
				njega pronađena dva paketića marihuane i CS sprej dok je Brkić
				uhvaćen sa heroinom i oružjem.
			</clanak>
			<category />
			<image>
				http://static.klix.ba/media/images/vijesti/t1_150130032.jpg
			</image>
			<link>
				http://www.klix.ba/vijesti/crna-hronika/nakon-ranjavanja-djanina-dedajica-dino-klacar-predat-tuzilastvu-ks/150130032
			</link>
			<content:encoded>
<![CDATA[
Klix.ba - Dino Klačar, osumnjičeni da je počinio krivično djelo izazivanja opće opasnosti i nanošenje lakše tjelesne povrede Đaninu Dedajiću, predat je danas u nadležnost Kantonalnog tužilaštva u Sarajevu.
]]>
			</content:encoded>
			<pubDate>1</pubDate>
		</item>
		<item id="19">
			<title>Ukrajina: Poginulo sedam civila</title>
			<izvor>SRNA</izvor>
			<autor id="1"/>
			<uvod>
				Sedam civila je poginulo, a 23 ranjeno u granatiranju istočnog
				ukrajinskog grada Donjecka u protekla 24 časa, saopšteno je danas iz
				kabineta gradonačelnika.
			</uvod>
			<clanak>
				U saopštenju se navodi da je jedno obdanište uništeno, a u nekoliko
				oblasti prekinuta je isporuka gasa. Mete intenzivnog granatiranja su
				naselja Petrovski, Kijevski, Kujbiševski i Kirovski, prenosi TASS.
			</clanak>
			<category />
			<image>
				http://static.klix.ba/media/images/vijesti/t1_150130037.jpg
			</image>
			<link>
				http://www.klix.ba/vijesti/svijet/ukrajina-poginulo-sedam-civila/150130037
			</link>
			<content:encoded>
<![CDATA[
SRNA - Sedam civila je poginulo, a 23 ranjeno u granatiranju istočnog ukrajinskog grada Donjecka u protekla 24 časa, saopšteno je danas iz kabineta gradonačelnika.
]]>
			</content:encoded>
			<pubDate>2</pubDate>
		</item>
		<item id="20">
			<title>
				Kralj Salman smijenio čelništvo Saudijske Arabije, novi ministri odbrane
				i sigurnosti
			</title>
			<izvor>Klix.ba</izvor>
			<autor id="1"/>
			<uvod>
				Novi kralj Saudijske Arabije preustrojio je vladajuću strukturu na vrhu
				države, uključujući vladu i državne institucije.
			</uvod>
			<clanak>
				Kralj Salman već je otpustio šefa obavještajne službe, ministra odbrane i
				čelnika nacionalnog sigurnosnog vijeća, dok su ministri nafte i
				vanjskih poslova zadržali svoj posao. Također, Salman je smijenio
				guvernera Meke i Rijada te nekoliko vrhovnih vjerskih vođa koji su
				smatrani "isuviše liberalnim". Kralj je, s druge strane, dao bonuse
				na plate državnim službenicima i vojnom osoblju, a penzioneri i
				studenti su također dobili određenu vrstu dodatnih novčanih
				sredstava. Svi uklonjeni članovi vlade i samog vrha državnih
				institucija pripadaju porodici Al-Saud, ali su bili bliži umrlom
				kralju Adbullahu. Salman ih je zamijenio svojim bližim rođacima i
				sinovima samo nekoliko sati nakon što je Abdullah umro.
			</clanak>
			<category />
			<image>
				http://static.klix.ba/media/images/vijesti/t1_150130034.jpg
			</image>
			<link>
				http://www.klix.ba/vijesti/svijet/kralj-salman-smijenio-celnistvo-saudijske-arabije-novi-ministri-odbrane-i-sigurnosti/150130034
			</link>
			<content:encoded>
<![CDATA[
Klix.ba - Novi kralj Saudijske Arabije preustrojio je vladajuću strukturu na vrhu države, uključujući vladu i državne institucije.
]]>
			</content:encoded>
			<pubDate>3</pubDate>
		</item>
	
</rss>